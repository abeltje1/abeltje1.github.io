# Training

De tijd van het meegeven van handleidingen aan nieuwe teamleden is geweest. Vandaag de dag kan er veel informatie natuurlijk veel gemakkelijker worden gedeeld en dan vooral met eitje. Je kunt namelijk complete trainingen in eitje integreren om zo je teamleden gemakkelijk op de hoogte te brengen van alle informatie. 

**Spring naar**
* [Nieuw topic maken](/handboek?id=nieuw-topic-maken)
* [Nieuw artikel aanmaken](/handboek?id=nieuw-artikel-aanmaken)
* [Het toevoegen van artikelen aan een topic](/handboek?id=invoegen-van-afbeeldingen)
* [Een kort rondje door de artikel editor](/handboek?id=lijstjes-maken)
* [Het gebruiken van PDF bestanden als artikel](/handboek?id=sorteren-van-handboek-artikelen)
* [Het aanmaken van quizvragen](/handboek?id=invoegen-van-bijlagen)
* [Publiceren en een Test run](/handboek?id=publiceren-en-een-test-run)


* [Activeer een training bij een topic](/handboek?id=activeer-een-training-bij-een-topic)
* [Start training voor een specifiek teamlid](/handboek?id=start-training-voor-een-specifiek-teamlid)
* [Analytics bekijken van je topic](/handboek?id=analytics-bekijken-van-je-topic)


---

## Nieuw topic maken

Om te beginnen is het goed om te weten dat je trainingen kunt bouwen door artikelen te bundelen in een topic. Een topic is een onderwerp waar je vervolgens allemaal artikelen en vragen aan kunt toevoegen. In de latere handleidingen gaan wij ook laten zien hoe je deze topics ook echt als training kunt gebruiken, maar in het volgende filmpje kijken wij eerst naar de basis van een topic. 

<video controls
       muted 
       src="/assets/newTopic.mov"
       width="683"
       height="384">
</video>


---

## Nieuw artikel aanmaken

Nu jij je eerste topic hebt aangemaakt wordt het ook tijd om een artikel toe te voegen. Dit is net zo eenvoudig als een topic, je klikt gewoon simpelweg op Nieuw artikel en vervolgens voer jij de naam in van het artikel. In het volgende filmpje maken wij een artikel om nieuwe teamleden welkom te heten in ons bedrijf.

<video controls
       muted 
       src="/assets/nieuwArtikel.mov"
       width="683"
       height="384">
</video>


**Pro tip:**
Artikelen die niet zijn toegekend aan een topic komen in de losse artikelen bak. Dit is een verzameling van alle artikelen die nog niet gekoppeld zijn en zijn dus ook zichtbaar voor alle teamleden van de vestiging. Op het moment dat je het artikel aan een topic toevoegt zal dit artikel alleen nog maar zichtbaar zijn voor de teamleden die toegang hebben tot het topic. 

---


## Het toevoegen van artikelen aan een topic

Bij het aanmaken van een artikel kun je natuurlijk gelijk een topic selecteren. Mocht je dit nog niet hebben gedaan kun je zowel via het artikel zelf als via een topic het artikel koppelen aan een topic. 

<video controls
       muted 
       src="/assets/addToTopic.mov"
       width="683"
       height="384">
</video>


**Pro tip voor organisaties:**
Goed om te weten: 1 artikel kan worden toegevoegd aan meerdere topics. Ook kan een topic aan meerdere Vestigingen en Teams worden gekoppeld. Zo kun je dus met 1 artikel en 1 topic meerdere bedrijven van dezelfde informatie voorzien.

---



## Een kort rondje door de artikel editor

In de eitje artikel editor zijn veel functies. Denk bijvoorbeeld aan het toevoegen van video's en foto's, maar je kunt ook tabellen en lijstjes toevoegen. In de onderstaande video nemen wij je mee door de mogelikheden van de artikelen editor.

<video controls
       muted 
       src="/assets/articleEditor.mov"
       width="683"
       height="384">
</video>

---



## Het gebruiken van PDF bestanden als artikel

Heb jij al een prachtig handboek gemaakt voor op papier en geen zin om te knippen en plakken in onze editor? Geen probleem. Upload simpelweg je PDF bestand en wij zorgen ervoor dat de teamleden gewoon netjes de data in eitje kunnen lezen. 

<video controls
       muted 
       src="/assets/usePDF.mov"
       width="683"
       height="384">
</video>

**Pro tip:** 
Probeer te vermijden om een 20 pagina tellend handboek in één artikel toe te voegen. Door het bestand op te knippen in onderdelen en deze per artikel toe te voegen zul je zien dat het veel beter gelezen wordt en de informatie ook nog eens eenvoudiger is te vinden.

---

## Het aanmaken van quizvragen

Iedereen voorzien van informatie is leuk, maar zou het niet handig zijn als je ook teamleden kon testen op hun kennis? Je maakt in een handomdraai zoveel mogelijk vragen aan bij een topic als jij wilt. Deze vragen zullen teamleden dan moeten beantwoorden als je een training activeert, maar daarover [hieronder](/handboek?id=activeer-een-training-bij-een-topic) meer!

<video controls
       muted 
       src="/assets/createQuiz.mov"
       width="683"
       height="384">
</video>


---

## Publiceren en een Test run

Standaard zal een topic en artikel nog niet zijn gepubliceerd. Zo zorg je ervoor dat jij eerst even rustig aan het artikel of topic kan werken zonder dat teamleden dit in kunnen zien. Ongepubliceerde items zijn alleen zichtbaar voor teamleden met de rol: **manager**. 

Twijfel je nog een beetje of het er allemaal wel goed uitziet? Geen probleem, klik simpelweg op Test run en je krijgt precies de training te zien hoe dit voor teamleden eruit zal zien. 

<video controls
       muted 
       src="/assets/publishTestRun.mov"
       width="683"
       height="384">
</video>


---

## Activeer een training bij een topic

Nu jij zowel topics als artikelen en ook vragen hebt gemaakt, is het natuurlijk tijd om ervoor te zorgen dat je teamleden ook weten dat er trainingen zijn. Je kunt in het Control center van een topic linksonder op de pagina eenvoudig een training mogelijkheid activeren. In eitje hebben wij drie verschillende mogelijkheden voor het volgen van een training

* **Op een specifieke dag van het dienstverband**: Perfect te gebruiken als de training onderdeel is van de inwerkprocedure. Selecteer bijvoorbeeld dag 1 en zo krijgen teamleden op de eerste dag dat zij eitje gebruiken prominent in hun scherm te zien dat er een training voor ze klaarstaat.
* **Tot een specifieke datum**: Handig als informatie maar voor een beperkte tijd houdbaar is. Denk bijvoorbeeld aan een nieuwe menukaart die iedereen moet kennen voordat hij ingaat. Je selecteert eenmalig de einddatum en tot die tijd krijgen teamleden de mogelijkheid om deze training te volgen. 
* **Training is altijd open**: Voor informatie die niet heel belangrijk is om op een specifiek moment tot je te nemen, maar waar je wel de trainingsmogelijkheid voor wilt activeren. Zo zorg je ervoor dat teamleden altijd op elk moment de training mogen volgen wanneer het hun uitkomt.  

<video controls
       muted 
       src="/assets/startTraining.mov"
       width="683"
       height="384">
</video>


---


## Start training voor een specifiek teamlid

Wil jij een topic specifiek door één teamlid laten trainen, of heb jij iemand waarvan je zegt dat deze de training nogmaals moet doorlopen. Je kunt simpelweg het topic 'pushen' naar specifieke teamleden. Zo zal deze specifiek voor dit teamlid in haar training flow worden weergeven. 

<video controls
       muted 
       src="/assets/trainingPrompt.mov"
       width="683"
       height="384">train
</video>


---


## Analytics bekijken van je topic

Nu jij een mooi trainingsprogramma hebt gemaakt, wil je natuurlijk ook zien hoe je teamleden hebben gescoord op hun vragen. Via het topic kun je eenvoudig de analytics openen, zodoende krijg je dan precies te zien wat iedereen heeft gelezen en geantwoord. 

<video controls
       muted 
       src="/assets/trainingAnalytics.mov"
       width="683"
       height="384">
</video>


---


