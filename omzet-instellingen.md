# Omzet instellingen

Om te starten met de omzetregistratie is het van belang dat er een aantal instellingen goed staan. Zonder deze instellingen is de data die je vanuit eitje zal ontvangen niet correct en zal je ook belangrijke inzichten gaan missen. 
> Welke instellingen moet je allemaal doen? 
	
	* Verdeling van loonkosten
	* Streefgetal loonkosten
	* Omrekenfactor voor Nul uren / Uren / Payroll contracten

**Verder is het van belang dat je teamleden allemaal voorzien zijn van een actief contract. Zonder deze informatie zal eitje geen loonkosten van een teamlid kunnen berekenen.**



---


## Verdeling van loonkosten

Hiermee beheer je zowel je omzetgroepen als de verdeling. Je kunt onderaan de pop-up nieuwe omzetgroepen aanmaken, bestaande omzetgroepen aanpassen of zelfs verwijderen. Uiteindelijk is het de bedoeling dat je bovenin de pop-up alle sliders precies op 100% laat uitkomen. Zo zullen de gewerkte uren van het desbetreffende team voor de rekening komen van de gekoppelde omzetgroep (procentueel gezien).  

> Als je Team: Bar voor 100% toewijst aan de omzetgroep: Bediening zorgt dit ervoor dat alle gewerkte uren van het Bar team worden doorgerekend in de omzetgroep Bediening. 

---

## Streefgetal loonkosten

Mochten de loonkosten boven het streefgetal komen zullen de loonkosten in procenten **rood** kleuren. Zo krijg jij gelijk visueel te zien als het wat minder liep en kun je snel actie ondernemen. 

> Deze instelling is niet verplicht, maar wel erg handig.

---

## Omrekenfactor voor contracten

Teamleden hebben in hun contract een bruto salaris per uur. Als werkgever betaal je echter wel meer dan alleen het bruto salaris. Deze werkgeverslasten kun je meenemen door een omrekenfactor in te stellen. Deze omrekenfactor kun je per contracttype instellen.

> Dit getal kun je instellen onder **Instellingen > Vestiging instellingen | Contracten**.
---