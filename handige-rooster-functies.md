# Handige rooster functies

Je hebt de basis van plannen met eitje ervaren, maar gelukkig zijn er nog veel meer handige hulpmiddelen die je helpen met snel en gemakkelijk plannen in eitje. Twijfel je toch nog een beetje over de basis? Geen probleem.

*Je kunt natuurlijk altijd nog even kijken op: [Starten met plannen](/starten-met-plannen).*




## Template opslaan
Eenmaal je hele planning een keer gemaakt wil jij natuurlijk niet de volgende keer weer helemaal opnieuw beginnen. Je kunt daarom een **Template** opslaan via **Acties** zodat jij deze elke week kunt inladen. 

<video controls
       muted 
       src="/assets/templateOpslaan.mov"
       width="683"
       height="384">
</video> 


---


## Template inladen
Bij een nieuwe week heb jij altijd twee knoppen:
* Template inladen met alleen shifts
* Template inladen met shifts en teamleden

**Template inladen met alleen shifts**
Met deze knop zorg jij ervoor dat er alleen **Open shifts** worden ingeladen. 

<video controls
       muted 
       src="/assets/templateInladen.mov"
       width="683"
       height="384">
</video> 

**Template inladen met shifts en teamleden**
Met de tweede knop worden ook de teamleden die al zijn ingepland op het rooster geplaatst. Zo kun je gemakkelijk teamleden die op vaste dagen werken inplannen.

> Zoals hieronder in het filmpje weergegeven checkt eitje natuurlijk nog wel even of je teamlid op deze specifieke dag beschikbaar is. Met de groene knop plan je het teamlid gewoon in en met de rode knop zal deze van de shift worden verwijderd.  

<video controls
       muted 
       src="/assets/templateInladenTeamleden.mov"
       width="683"
       height="384">
</video> 


---




## Onbeschikbare medewerkers inplannen

Je teamleden kunnen hun beschikbaarheid opgeven, maar dat wil natuurlijk niet zeggen dat ze nu niet meer ingepland kunnen worden. Door op de shift te klikken en bij **Uitgevoerd door** naar beneden te scrollen zie jij vanzelf alle mensen die onbeschikbaar zijn. Deze kun jij gewoon selecteren en inplannen.

<video controls
       muted 
       src="/assets/onbeschikbaarInplannen.mov"
       width="683"
       height="384">
</video> 


---


## Events aanmaken

Het gebeurd nu eenmaal af en toe dat er iets bijzonders in de agenda staat. Een feestje, verjaardag, training, vergadering of een belangrijke wedstrijd van jullie favoriete club. Dit kun je makkelijk communiceren naar je teamleden met het aanmaken van een **Event**. Deze komen gewoon terug in de planning en springen er gemakkelijk tussenuit zodat teamleden er niet overeen kijken. Daarnaast kunnen je teamleden in de app ook aangeven of ze hierbij zijn, erg gemakkelijk als jij die vergadering wilt inplannen en wilt bekijken welke data het meest mensen kunnen. Bekijk hieronder het filmpje hoe je een Event aanmaakt.

> Let op: In tegenstelling tot shifts hoef je een event niet te publiceren. Dit gebeurd automatisch als jij op OK drukt. 

<video controls
       muted 
       src="/assets/eventAanmaken.mov"
       width="683"
       height="384">
</video> 


---



## Bijhouden van aantal shifts

Bij het plannen worden er overal nummers weergeven bij je teamleden. 

* Het nummer bij een ingeplande shift weergeeft het aantal keer dat dit teamlid is ingepland in de huidige week. 
* Het nummer (tussenhaakjes) in het beschikbaarheids kaartje weergeeft het aantal shifts dat dit teamlid nog wilt werken in deze week. 

Het makkelijke aan plannen met eitje is dat deze nummers continu up-to-date zijn. Hierdoor weet jij precies hoe vaak jij een teamlid nog kunt inplannen in de huidige week. Natuurlijk kun jij een teamlid ook vaker inplannen dan deze heeft aangegeven te kunnen werken. Het nummer zal dan in de min gaan.

> Als een teamlid niets heeft opgegeven zal het nummer voor het aantal beschikbare shifts altijd standaard op twee staan ingesteld.


---



## Open shifts publiceren

Krijg jij niet alle shifts ingevuld? Geen nood, je kunt altijd nog gebruik maken van het uitvraag systeem in eitje. **Publiceer** simpelweg de open shift en deze zal in de app naar iedereen worden meegestuurd die onderdeel is van het team waarin deze shift is aangemaakt. Vanuit daar kunnen je teamleden zich op deze shift aanmelden en jij als manager hoeft dit simpelweg alleen nog maar te accorderen.

Dit bevindt zich allemaal onder **Ruilen** in het menu in de app. 

> Tip: Plaats een opmerking bij de shift om deze bij de uitvraag mee te sturen. Zo krijg je een hogere respons dan als je hier geen opmerking bij plaatst.



---



## Week leegmaken

Heb jij al een rooster ingeladen maar wil jij toch liever opnieuw beginnen? Je kunt de gehele week met één druk op de knop leegmaken onder **Acties**. 

<video controls
       muted 
       src="/assets/weekLeegmaken.mov"
       width="683"
       height="384">
</video> 


---



## Maaltijdvergoeding

Krijgen jouw teamleden standaard een maaltijdvergoeding? Je kunt dit alvast meesturen naar de urenregistratie door dit in de planning aan te geven. Meer weten over het werken met **Maaltijdvergoedingen**: [Klik dan hier](/maaltijdvergoedingen).
Met het selecteren van een vergoeding in de shift zorgt eitje ervoor dat dit bij de urenregsitratie gelijk goed staat voor je teamleden.


---
