# Startsaldo voor urenregistratie
Het bijhouden van een plus/min & verlof registratie is niet het meest leuke werk. Gelukkig hebben wij in eitje zo veel mogelijk hulpmiddelen gemaakt, zodat zelfs dit klusje jou nog amper tijd kost. In deze handleiding leer jij hoe je eitje zo inricht dat het saldo netjes wordt bijgewerkt, maar ook hoe je  van iedereen het startsaldo invult. 

## Instellen van contract types
Moet een nul uren contract wel of geen verlof opbouwen en hoeveel verlof wordt er per gewerkt uur nu precies opgebouwd? Om precies te weten voor welke teamleden er wat moet gebeuren is het belangrijk om je contract instellingen goed te zetten. Dit doe je onder **Instellingen > Vestiging instellingen > Contracten** Hier kun je voor zowel je Nul uren als teamleden met een Uren contract precies aangeven wat er moet gebeuren. 

> Mocht jij twijfelen over het aantal vakantie uren per gewerkt uur, kun je het beste even contact opnemen met je administratie kantoor.


---

## Start datum van saldo
Het kan natuurlijk zo zijn dat jij midden in het jaar met eitje begint. Dan is er vast en zeker door je teamleden al verlof opgenomen en opgebouwd en zijn er bepaalde teamleden met plus of min uren. Om ervoor te zorgen dat je met de juiste data van start kunt gaan met eitje is het van belang om een startdatum van het saldo te selecteren. Dit zorgt ervoor dat er pas vanaf de door jou ingevulde datum saldo wordt opgebouwd of afgetrokken.

Het startsaldo kun je zowel in de instellingen als onder **Uren > Saldo** instellen. Dit doe je door te navigeren naar de Saldo pagina en rechtsboven te klikken op: **Beheer startsaldo**.

> Moeite met het bedenken van je startdatum? Dit is eigenlijk altijd de datum waarop jij officieel bent begonnen met het registreren van de uren in eitje.

---

## Start saldo van je teamleden invoeren
Om ervoor te zorgen dat er vanaf jouw startdatum goed wordt doorgeteld moet je verder nog het start saldo voor je teamleden instellen. Je kunt in dit scherm gemakkelijk per persoon het plus/min en het verlof saldo instellen. In het onderstaande filmpje zie je hoe gemakkelijk je dit kunt instellen. Hierin hebben wij de startdatum van het saldo al op 01/09/2019 gezet en voor drie mensen het startsaldo ingevult. 

> Voor een negatief saldo selecteer je een '-' in het venster **Beheer startsaldo**.

<video controls
       muted 
       src="/assets/startSaldoInvullen.mov"
       width="683"
       height="384">
</video>


---

## En nu?
Heb je:
* De contract instellingen gedaan?
* Een startdatum van saldo ingesteld?
* Het startsaldo van je teamleden ingevuld?

Gefeliciteerd, eitje zal nu automatisch voor iedereen het saldo netjes bijhouden.  

---