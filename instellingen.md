# Instellingen beheren

Om eitje zo goed mogelijk bij jouw team aan te laten sluiten is het mogelijk om het een en ander in te stellen. 

> De meeste instellingen hebben te maken met de **Urenregistratie**, mocht jij deze niet hebben geactiveerd is het ook niet nodig om deze instellingen aan te passen. De eerste drie onderwerpen (de beschikbaarheids instellingen) werken natuurlijk wel gewoon voor alle teams.



## Reden verplicht voor beschikbaarheid
Met deze instelling kun jij je werknemers verplichten om altijd een reden in te moeten vullen bij het afmelden voor een dag in de beschikbaarheid & vaste dagen.



## Beschikbaarheid altijd dicht
Wil jij niet dat medewerkers hun beschikbaarheid kunnen invullen en beheer jij dit zelf voor hen? Geen probleem, je kunt met deze instelling de hele beschikbaarheid uit zetten voor je teamleden. Aleen de mensen met een rol **Manager** kunnen dan via het web-platform nog de beschikbaarheid aanpassen.



## Dagen voor sluiten van beschikbaarheid
Met dit veld geef jij aan hoeveel dagen van te voren de beschikbaarheid automatisch sluit. 

> Voorbeeld: Vandaag is het 1 januari. Als je vervolgens 7 dagen instelt zal de beschikbaarheid automatisch dicht gaan tot & met 8 Januari 

**Let op: De beschikbaarheid gaat automatisch dicht voor de dagen waarop jij een shift hebt gepubliceerd.**



## Urenregistratie actief

Wil jij urenregistreren met eitje? Zet deze instelling dan aan, anders hoef jij niks te doen. 



## Eigen uren schrijven

Deze instelling staat standaard aan met het activeren van de urenregistratie. Dit zorgt ervoor dat jouw teamleden zelf hun uren mogen schrijven via de app/webplatform. Als deze functie uitstaat zullen je teamleden zelf niet hun uren kunnen schrijven en kunnen alleen de mensen met de rol **Uren Schrijven** de uren mogen schrijven voor de teamleden. 

> Dit gebeurd voornamelijk bij grote teams waar de shiftleaders/management aan het einde van de dag alle uren voor haar team schrijft.


## Uren doorgeven binnen

Hiermee stel jij in hoe lang je teamleden hun uren mogen invullen. Als deze tijd is verstreken kunnen de rollen **Accorderen & Admin** natuurlijk nog wel de uren aanpassen.

## Met welke partij wil je koppelen?

Mocht jij je uren doorzetten naar een salaris administratie pakket kun jij hier kijken met welke partijen wij allemaal koppelen. 

> Neem altijd even contact op met onze support lijn voor het activeren van een koppeling. Het kan zijn dat er nog specifieke instellingen gedaan moeten worden om de koppeling functioneel te maken.


## Maaltijdvergoeding

Het bijhouden van de maaltijdvergoeding kan gemakkelijk via eitje. Het enige wat jij hoeft te doen is deze te activeren. Selecteer welke vergoeding jij wilt activeren en je kunt natuurlijk ook gewoon zelf een eigen vergoeding aanmaken mochten onze presets niet voldoen.
Alle geactiveerde maaltijden komen in de planning & urenregistratie terug voor je teamleden. Vervolgens kun jij onder Uren > Details precies zien wie, wanneer de maaltijd heeft gekozen. 

## Omzet verdeling over de teams

Over het algemeen is eitje niet heel moeilijk, maar zelfs wij vinden het nogal lastig om deze functie gemakkelijk uit te leggen. In het kort komt het echter hier op neer:

> Hiermee bepaal jij hoeveel procent van de gewerkte uren van een bepaald team toegekend worden aan de desbetreffende omzetgroep.

Zo kun jij dus precies bepalen voor hoeveel procent de gewerkte uren van een bepaald team worden meegenomen in de berekeningen voor de arbeidsproductiviteit en loonkosten.

Standaard zijn er twee omzetgroepen geactiveerd: Bediening & Keuken. Deze kun jij natuurlijk wel hernoemen mocht jij hier andere benamingen voor gebruiken. Daarnaast kun je ook nog omzetgroepen toevoegen en/of verwijderen. Denk hierbij bijvoorbeeld aan omzet voor Delivery, Tickets etc.


## Streefgetal loonkosten

Mochten de loonkosten boven het getal komen wat jij hier instelt zullen de cijfers **rood** worden. Zo krijg jij gelijk visueel te zien als het allemaal net wat minder loopt en kun je snel actie ondernemen.


## Ingangsdatum van saldo

Het kan natuurlijk zijn dat jij eitje al een tijdje gebruikt maar dat jij op een bepaald moment pas echt gaat werken met het bijhouden van het saldo in eitje. Vul de startdatum vanaf wanneer alle data in eitje correct is genoteerd via de correcties dan negeren wij alle gewerkte uren voor deze datum. In het kort zegt het ook wel dit:

> De datum die jij hier instelt geeft aan vanaf welke datum het plus/min en verlofsaldo worden bijgehouden. 

Voor meer informatie over het werken met de plus/min uren en verlof registratie klik [hier](plusmin.md)

## Contract instellingen

Om de loonkosten, verlof en alle andere berekening goed uit te kunnen voeren in het van belang dat de contract informatie goed is ingevoerd. Daarnaast zijn er nog een aantal instellingen die moeten gebeuren zodat eitje met de juiste cijfers kan rekenen. Hiervoor kun je voor de volgende drie contract types de instellingen aanpassen.

* Nul uren contract
* Uren contract
* Payroll contract

---

**Hoeveel uur is een full-time werkeek?**

Maak een keuze uit 36, 38 of 40 om aan te geven uit hoeveel uur je werkweek bestaat. 
*Het is in de horeca gebruikelijk om uit te gaan van een 38 uur.*

---

**Verlofsaldo opbouwen voor contract type?**

Met deze slider geef jij aan of er ook verlof moet worden ogpebouwd voor dit contract type. Het aantal vakantie uren dat er per contract type wordt opgebouwd kun je in de volgende invoer instellen.

---

**Hoeveel vakantie uren worden opgebouwd per gewerkt uur?**

Als er verlofopgebouwd mag worden voor dit contract type kun jij met deze invoer bepalen hoeveel uren er dan per gewerkt uur opgebouwd moeten worden. 
*In vele horecazaken wordt met 0.096 gerekend.*

---
**Wat is de omrekenfactor over het brutoloon?**

Om het bruto loon van de teamleden om te rekenen naar de totale loonkosten inclusief sociale lasten en andere kosten kun jij gebruik maken van de omrekenfactor. Zo zullen de loonkosten een eerlijker beeld scheppen van de totale loonsom.