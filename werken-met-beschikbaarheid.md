# Werken met beschikbaarheid

Om het plannen zo snel en gemakkelijk mogelijk te maken kunnen je teamleden hun voorkeur doorgeven door middel van de beschikbaarheidsfuncties. Door de beschikbaarheid direct in eitje te beheren kun jij uiteindelijk veel sneller je roosters maken.

**Spring naar**
* [Beschikbaarheid doorgeven](/werken-met-beschikbaarheid?id=beschikbaarheid-doorgeven)
* [Werken met vaste dagen](/werken-met-beschikbaarheid?id=werken-met-vaste-dagen)
* [Beschikbaarheid dichtzetten](/werken-met-beschikbaarheid?id=beschikbaarheid-dichtzetten)
* [Automatisch slot op beschikbaarheid](/werken-met-beschikbaarheid?id=automatisch-slot-op-beschikbaarheid)
* [De verschillende instellingen voor beschikbaarheid](werken-met-beschikbaarheid?id=de-verschillende-instellingen-voor-beschikbaarheid)

---


## Beschikbaarheid doorgeven
Teamleden kunnen zowel via de app als via de website hun beschikbaarheid doorgeven. Hierbij kunnen zij aangeven hoeveel shifts zij in een week kunnen werken en per dag aangeven wat hun voorkeur is. Daarnaast kunnen zij ook nog een reden opgeven waarom zij onbeschikbaar zijn op deze dag. 

Voor het opgeven van hun voorkeur op een specifieke dag hebben zij drie opties:
* Hele dag beschikbaar
* Hele dag onbeschikbaar
* Onbeschikbaar van/tot

In het voorbeeld hieronder zie je het scherm dat naar bovenkomt als jij een dag wilt aanpassen. Teamleden kunnen dit natuurlijk alleen voor zichzelf doorgeven, maar als jij beschikt over de rechten **Manager** of **Admin** kun jij dit ook voor andere aanpassen.

<img src="/assets/beschikbaarheidDoorgeven.png" onmouseover="this.src='/assets/beschikbaarheidDoorgeven1.png'" onmouseout="this.src='/assets/beschikbaarheidDoorgeven.png'" />

---


## Werken met vaste dagen
Over het algemeen verschillen je weken hopelijk niet teveel van elkaar. Je meeste teamleden hebben een vast rooster voor hun activiteiten. Daarom kun je met eitje gemakkelijk vaste dagen aanmaken om dit door te geven. Zo hoef je niet wekelijks hetzelfde in te vullen bij de beschikbaarheid, maar hoef je dit maar 1x te doen. De vaste dagen van de teamleden zie je aan de rechterkant in het beschikbaarheidsscherm. Ook deze kun jij openen, bekijken en aanpassen als manager, dus het is niet zo dat iedereen zich zo maar onbeperkt onbeschikbaar kan melden.

<img src="/assets/beschikbaarheidDoorgeven.png" onmouseover="this.src='/assets/vaste-dagen.png'" onmouseout="this.src='/assets/beschikbaarheidDoorgeven.png'" />



---


## Beschikbaarheid dichtzetten
Je kunt de mogelijkheid voor het doorgeven van beschikbaarheid ook dichtzetten. Onder de datum van vandaag in de planning zie jij een blauw vinkje met de tekst "Beschikbaarheid open". Door het vinkje uit te zetten zal de beschikbaarheid voor deze dag dichtgaan. Daarnaast kun je bij het publiceren van het rooster ook automatisch alle dagen automatisch uitzetten. Als het vinkje is uitgeschakeld zullen teamleden niet meer hun beschikbaarheid kunnen aanpassen, jij kan dit als manager natuurlijk nog wel. 

> Het kan zo zijn dat er geen vinkje meer staat bij een dag. Dit komt omdat deze dag dan automatisch al is dichtgezet door de instellingen. Heb je hier een vraag over [kijk dan even bij deze handleiding](werken-met-beschikbaarheid?id=de-verschillende-instellingen-voor-beschikbaarheid) naar het laatste punt.



---


## Automatisch slot op beschikbaarheid
Om ervoor te zorgen dat je altijd genoeg beschikbare teamleden tot je beschikking hebt kun je ook een automatisch slot op de beschikbaarheid zetten. Zo zal eitje een dag automatisch dichtzetten voor een bepaald team als het limiet van het aantal onbeschikbare teamleden is bereikt. Dit kun je het meest gemakkelijk instellen door gebruik te maken van de standaard waarde voor het automatisch slot. Zo zul je zien dat deze waarden elke week worden ingezet. Mocht er echter een bijzondere dag zijn, kun je natuurlijk ook altijd dit op de specifieke datum aanpassen, zo zal dit niet gaan conflicteren met de standaard waarde en maak je gemakkelijk een uitzondering. 

<video controls
       muted 
       src="/assets/standaardWaardeSlot.mov"
       width="683"
       height="384">
</video> 


---


## De verschillende instellingen voor beschikbaarheid

> Beschik jij over de rechten **Admin** dan kun jij ook de instellingen voor het doorgeven van beschikbaarheid aanpassen. Hieronder bekijken wij de werking per instelling:
* **Reden verplicht**: Deze instelling activeren zorgt ervoor dat teamleden verplicht een reden moeten opgeven als zij zichzelf onbeschikbaar melden. 
* **Beschikbaarheid altijd dicht**: Mocht jij niet willen dat teamleden zichzelf zo maar onbeschikbaar kunnen melden en dit in eigen beheer houden hoef jij alleen maar deze instelling te activeren. Zodoende verdwijnen de opties voor teamleden om zich af te melden.
* **Dagen voor sluiten beschikbaarheid**: Hiermee bepaal jij het aantal dagen dat de beschikbaarheid van te voren dichtgaat. Zodoende kunnen medewerkers niet op het laatste moment nog hun beschikbaarheid aanpassen. Als deze datum op bijvoorbeeld 7 dagen staat zal de beschikbaarheid dus niet meer aan te passen zijn voor de komende 7 dagen. Dit zorgt er ook voor dat het vinkje verdwijnt in de planning en pas weer op dag 8 vanaf nu zichtbaar is. 


---
