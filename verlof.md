# Verlof registreren
Je teamleden kunnen zowel via onze app als het web-platform een verlof verzoek indienen. Dit zorgt ervoor dat zij op bepaalde momenten ook echt een vrije dag kunnen opnemen. Ook zul je op deze manier voor je teamleden met een vast aantal uren op hun contract gemakkelijk verlof uren kunnen opnemen. Op deze manier zorg jij ervoor dat hun saldo snel en correct wordt bijgewerkt. 

Je kunt het verlof vinden onder het kopje: **Planning > Verlof**. Hier kun jij kiezen uit je aankomend (verzoeken in de toekomst) & verleden (verzoeken in het verleden). Daarnaast heb je nog een aantal filters om gemakkelijk de juiste verzoeken te vinden en kun je rechtsboven ook een nieuw verzoek aanmaken voor jezelf of één van je teamleden. 

---

## Aanmaken van verlofverzoek

Voor het aanmaken van een verlofverzoek hoef je alleen maar een teamlid, periode en opmerking in te voeren. Je zult vervolgens zien dat het verlofverzoek van het teamlid er bijkomt.

<video controls
       muted 
       src="/assets/verlofVerzoekAanmaken.mov"
       width="683"
       height="384">
</video>

---

## Verlofverzoek goedkeuren
Als een teamlid een verlofverzoek heeft gedaan zal je deze als manager nog moeten accorderen. Bij het goedkeuren van verlof geeft eitje per type contract en de bijbehorende instellingen verschillende informatie, daarnaast zijn er nog een aantal verschillende velden die je kunt gebruiken:

* **Uren volgens contract:** Het aantal contract uren dat je teamlid zou moeten werken in de periode van het verzoek.
* **Verlofsaldo op datum:** Het verlofsaldo van het teamlid vandaag de dag. 
* **Plus/Min saldo op datum:** Het plus/min saldo van het teamlid vandaag de dag.
* **Verlof opnemen:** Hier kun je het aantal uren & minuten schrijven dat je wilt toekennen aan dit verlofverzoek. 
* **Verlof saldo op 31/12 (of anders):** Dit weergeeft het verwachte verlofsaldo op de ingestelde datum. Dit kijkt naar de volgende rekensom: 

> Saldo van vandaag - (de verlofopname van dit verzoek + alle al eerder goedgekeurde verzoeken in de toekomst) + de nog op te bouwen verlofuren volgens contract.

In volgende video kijken wij naar een verlofverzoek voor nul uren contracten.

<video controls
       muted 
       src="/assets/nulUrenGoedkeuren.mov"
       width="683"
       height="384">
</video>

In bovenstaand filmpje zag je in verschillende velden **N/A** staan. Dat komt omdat er voor dit contracttype geen data aanwezig is. Wel zie je het huidige verlofsaldo van vandaag staan. In de middelste kolom kun jij vervolgens zelf het aantal uren schrijven dat je wilt opnemen voor dit teamlid. In bovenstaand voorbeeld gaf ik 38 uur op. Dit zal ervoor zorgen dat eitje automatisch 38 verlofuren schrijft in deze periode. De allerlaatste kolom is een handig hulpmiddel om te zien of deze persoon ook nog andere verlofverzoeken heeft gedaan in de toekomst. Zo weet jij beter of je dit verlofverzoek wel goed kunt keuren. Je wilt namelijk niet dat deze persoon heel veel verlof opneemt, zonder dat hij dit wel verdient.

---

## Beschikbaarheid controleren
Je wilt natuurlijk wel zeker weten dat je een teamlid alleen verlof geeft als dit uitkomt in de planning. Daarom weergeven wij de complete beschikbaarheid van deze periode bij het verzoek. Via de legenda kun je precies zien wat alle bolletjes betekenen. Verder kun je ook de selectie nog aanpassen door op bepaalde teams te filteren. 

<video controls
       muted 
       src="/assets/legendaVerlof.mov"
       width="683"
       height="384">
</video>

---


## Fout gemaakt bij het accorderen
Het kan natuurlijk voorkomen dat jij een foutje hebt gemaakt het accorderen. Je kunt dit gelukkig gemakkelijk terugdraaien. Het enige wat je hoeft te doen is nogmaals op het verlofverzoek klikken en daarna op de knop **Opnieuw behandelen** klikken. Dit zorgt ervoor dat alle geschreven verlof uren weer verwijderd worden en jij het verlofverzoek opnieuw kunt behandelen.