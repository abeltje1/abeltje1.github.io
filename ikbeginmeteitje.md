# Welkom bij eitje

Mocht je net met eitje beginnen dan kun je natuurlijk een aantal vragen hebben. In deze handleiding nemen wij je mee op een korte introductie door de meest gebruikte functionaliteiten van eitje.

Lees hieronder alle informatie over de functionaliteiten van eitje in onze app. Of spring gelijk door naar een van de volgende onderdelen:


* [Hoe werkt eitje](ikbeginmeteitje.md?id=hoe-werkt-eitje)	
* [Het rooster](ikbeginmeteitje.md?id=het-rooster)	
* [Vrij vragen in eitje](ikbeginmeteitje.md?id=vrij-vragen-in-eitje)	
* [Shifts ruilen](ikbeginmeteitje.md?id=shifts-ruilen)	
* [Synchroniseren met agenda](ikbeginmeteitje.md?id=synchroniseren-met-agenda)	


## Hoe werkt eitje
Als je eitje opent heb je onderaan het scherm altijd vier knoppen. Met deze knoppen heb jij altijd de meest voorkomende handelingen dicht bij elkaar:

* **Nieuws**: Het laatste en belangrijkste nieuws van jouw bedrijf. Je kunt reageren, cheersen en natuurlijk ook zelf een nieuwtje delen. 
* **Chat**: Speciale chatgroepen voor jou en je teamleden. Zo is iedereen altijd snel op de hoogte van de laatste berichten.
* **Handboek**: Belangrijke informatie over je bedrijf vindt je in het handboek. Open de onderwerpen en lees ze gerust eens door.
* **Rooster**: Last, but not least; het rooster. Kijk hieronder voor meer informatie over de vele mogelijkheden van het rooster.


> Wij hopen dat je een leuke eitje ervaring hebt, mocht je ergens tegen aan lopen of een goed idee hebben dan mag je ons altijd even storen. Dit kan via de chat functie op onze website of door een mail te sturen naar joris@eitje-app.nl.

---

## Het rooster
De meest rechter knop in je tab bar is voor het rooster. De planning bestaat standaard uit drie functionaliteiten. Je kunt bovenin je scherm navigeren tussen de volgende drie functies:

* Rooster
* Mijn shifts
* Uren (deze functie is optioneel)

> **Rooster**

Je begint altijd in het midden van deze navigatie met het rooster. Hier zie jij alle shifts van alle teams van de huidige dag. Je kunt natuurlijk doorscrollen door naar beneden of boven te scrollen. Ook kun je op een dag klikken van maandag tot zondag. 

**Handige tip**: De datumbalk is ook te gebruiken als volledige kalender. Swipe het blauwe balkje naar beneden en kies gemakkelijk een andere dag. Alle dagen waar jij een bolletje hebt staan ben je op ingepland.

---

> **Mijn shifts**

In dit overzicht zie je altijd alle shifts waar jij zelf op bent ingepland. Zo hoef je niet te zoeken tussen alle dagen wanneer je precies moet werken. 

**Handige tip:** Je kunt ook shifts ruilen met je teamleden. Klik op het blauwe ronde pijltje aan de rechterkant om een shift aan te bieden aan je teamleden.

---

> **Uren**

Deze optie zie je alleen wanneer jullie bedrijf ook daadwerkelijk gebruik maakt van onze urenregistratie. Bij het selecteren van deze pagina zie je dat de uren zijn verdeeld in 3 opties: 

* Nog in te vullen **(blauw)**: Dit zijn uren die jij gewerkt hebt en waarvan jij nog de uren moet schrijven. Dit doe je door op de shift te klikken.
* In afwachting van goedkeuring **(oranje)**: Je hebt gewerkt en je uren al geschreven. Je manager moet deze alleen nog even goedkeuren.
* Verwerkte uren **(groen)**: Je uren zijn goed verwerkt en je zult aan het einde van je loonperiode deze ook uitbetaald krijgen.


---


## Vrij vragen in eitje

Om ervoor te zorgen dat jij daadwerkelijk wordt ingepland op de dagen dat jij ook echt kunt werken is het handig om je beschikbaarheid aan te geven. Je kunt deze functionaliteit vinden in het Menu. Hier kom je door linksboven op het icoon te klikken met drie blauwe balkjes, of door van links naar rechts in het scherm te swipen. Je komt nu in de beschikbaarheid en ook hier heb je net zoals bij het rooster een aantal mogelijkheden:

* Beschikbaarheid
* Vaste dagen
* Verlof

> **Beschikbaarheid**

Onder beschikbaarheid kun jij aangeven wanneer jij beschikbaar bent. Je bent standaard altijd beschikbaar, tenzij jij anders aangeeft. Dit doe jij door op een dag te klikken en aan te geven of je de hele dag onbeschikbaar bent, of alleen op een bepaald tijdstip. 

Verder kun je ook een gewenst aantal shifts per week invullen. Zo weet de planner gemakkelijk hoe vaak hij jou kan inplannen. 

**Belangrijk:** De beschikbaarheid is altijd een wens, dit betekend dus dat de planner jou nog steeds zou kunnen inplannen. Mocht jij echt niet kunnen werken dan kan je beter een verlofverzoek aanmaken.

---

> **Vaste dagen**

Heb jij elke week vaste dagen waarop je niet kunt werken? Geen nood, je hoeft dit niet elke keer handmatig in te vullen. Je kunt door op vaste dagen te klikken een template maken voor je bechikbaarheid. Deze kopiÃ«ren wij weer in je beschikbaarheid per week. Als jij dus altijd op maandag verhinderd bent, kun je dit het beste in de vaste dagen tab invullen. 

Ook hier kun je het aantal shifts per week invullen. Dit zal ook voor alle weken in de toekomst gelden. 

---

> **Verlof**

Als jij echt niet kunt werken omdat je bijv. op vakantie gaat kun je het best een verlof verzoek indienen. Dit verzoek moet altijd goed gekeurd worden door je manager, het betekend dus niet dat als jij deze hebt aangemaakt dat je ook daadwerkelijk vrij bent. Doe dit dan ook ruim van te voren zodat je meer kans hebt om ook echt vrij te krijgen.

**Belangrijk:** Afhankelijk van je contract met je opdrachtgever zal deze functie ook verlof uren van je inhouden bij het opnemen van verlof. 

---

## Shifts ruilen

Kun jij een keer niet werken terwijl je wel bent ingeplant? Geen nood, je kunt eenvoudig je shift aanbieden aan je teamleden. Ga naar het rooster en bij al je eigen shifts in de toekomst zie je een blauw icoontje aan de rechterkant van het scherm. Ook kun je op de shift klikken en dan zul je het zelfde blauwe icoon helemaal onderaan je scherm vinden. Als je hierop klikt kun je teamleden selecteren om je shift over te nemen. 

Als je de shift hebt verzonden en een teamlid accepteert het verzoek, zal een manager deze eerst nog moeten accepteren voordat deze ook daadwerkelijk in het rooster wordt aangepast. 

De status van al je ruilverzoeken vindt je in het menu onder **Ruilen**.

**Handige tip:** Schrijf een leuk berichtje voor je teamleden bij het verzoek, zo zullen ze eerder het verzoek accepteren.

---


## Synchroniseren met agenda

Wel zo makkelijk als al je eigen shifts ook automatisch in je agenda erbij komen. Je kunt je agenda synchroniseren via het **Menu > Instellingen > Synchroniseer met agenda**. Als je hier op klikt krijg je een kleine pop-up. Druk eerst op de eitje sync URL. Hiermee kopieer jij je eigen URL die je kunt gebruiken om je synchronisatie te starten, het verschilt per device wat de volgende stap is:

> **iOS**

Ga naar Safari op je telefoon door op Stap 2 te klikken en plak de zojuist gekopieerde link in je browser. Je synchronisatie zal dan automatisch starten. 

**Problemen** met het starten van de synchronisatie, stuur de link naar jezelf en probeer het zelfde op je computer. 


---

> **Android**

Klik op stap 2 en vul de zojuist gekopieerde code in bij je Google Calendar.


---

**Synchroniseren via de computer**

Je kunt eitje ook vanaf onze web-versie synchroniseren. [Klik hier](https://new.eitjeapp.nl/bedrijf) (of log zelf even in bij eitje en klik in de navigatie op instellingen) en scroll naar beneden. Klik vervolgens simpelweg op Synchroniseren en voila!

---


Kom je toch ergens niet uit en wat meer hulp nodig? Stuur dan even een berichtje op ons support kanaal of mail naar support@eitje-app.nl
