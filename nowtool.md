# NOW-Tool
Met de de NOW-Tool in eitje houdt jij je urenregistratie up-to-date met één druk op de knop. Gebruik maken van de NOW-Tool in eitje geeft je direct een aantal voordelen:

* Je hoeft niet zelf uit te zoeken hoeveel uur elk teamlid met een flexibel contract uitbetaald zou moeten krijgen.
* Teamleden met een vast aantal uren op hun contract hebben na de horeca sluiting geen enorm min-saldo opgebouwd.
* Je kunt gewoon je salarisadministratie blijven exporteren en doorzetten zoals je gewend bent. 

## Hoe het werkt
Het schrijven van uren met de NOW-Tool is erg gemakkelijk. Het enige wat je hoeft te doen is te navigeren naar Uren > Weekoverzicht en klik op de knop: "NOW-Tool". Dit opent een scherm waarin je automatisch al ziet hoeveel uur je voor een teamlid zou moeten schrijven in de desbetreffende week. 

>Hierin zijn twee verschillende scenario's:
> * **Vast uren contract**: Voor teamleden met een vast aantal uren op hun contract zal hier altijd het aantal werkdagen en uren staan volgens hun contract.
> * **Flex contract**: Teamleden met een nuluren/payroll contract krijgen een gemiddelde van de laatste 13 weken uitbetaald. Deze uren zullen wij automatisch voor je berekenen en natuurlijk ook het gemiddelde aantal werkdagen.

**Wat is mijn startdatum?**
Omdat wij niet precies weten vanaf wanneer het corona-virus impact heeft gehad op jouw bedrijf kun jij zelf instellen over welke datum jij het gemiddelde aantal uren wilt berekenen. De datum die je instelt zal dan vanaf dat moment het gemiddelde aantal uren over de 13 weken daarvoor uitrekenen. 

>De NOW is ingezet op omzetverlies vanaf 1 maart. Wij adviseren dan ook om deze datum niet in te stellen op een datum vooafgaande aan de eerste van maart. 


<video controls
       muted 
       src="/assets/now.mov"
       width="683"
       height="384">
</video>


---


## Uren aanpassen 
Je kunt natuurlijk zelf nog het aantal uren en werkdagen aanpassen. Dit kun je op twee manieren doen:
* Je kunt tijdens het schrijven van de NOW uren zelf nog het aantal uren en dagen aanpassen.
* Na het schrijven van uren met de NOW-Tool kun je een urenregel openen en deze aanpassen/verwijderen.


## Hulp nodig?
Het zijn ongebruikelijke tijden, maar één ding zal altijd hetzelfde zijn. Wij staan gewoon voor je klaar om te helpen. Mocht je dan ook vragen hebben, je kunt ons altijd bereiken via de gebruikelijke supportkanalen.