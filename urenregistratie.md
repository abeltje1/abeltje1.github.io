
# De gewerkte uren bijhouden met eitje

Het communiceren, kennisdelen & plannen met eitje is natuurlijk erg handig. Maar waar jij pas echt veel tijd en foutjes mee gaat voorkomen is met onze urenregistratie. Net zoals alle andere delen van eitje hebben wij geprobeerd dit zo simpel mogelijk te houden en is het erg overzichtelijk om hier mee te starten, maar als je wat dieper in de materie duikt kan het zeker handig zijn om hier wat hulp bij te hebben. 


## Starten met uren

Om te beginnen is het van belang dat de **Instellingen** voor de urenregistratie goed staan in jullie omgeving. *Voor meer informatie over het aanzetten van de urenregistratie en de bijbehorende instellingen klik [hier](instellingen.md).* 

Ook is het van belang dat je teamleden over de juiste **Rollen** beschikken. *Voor meer informatie over het toekennen van de juiste rollen aan je teamleden klik [hier](rollen.md).* 

De urenregistratie heeft verschillende stappen voor het schrijven en goedkeuren van de uren. Deze weergeven wij in drie verschillende kleuren:

* **Blauw - Nog in te vullen:** Dit betekend dat er nog geen uren zijn geschreven voor deze shift, maar dat deze wel ingevuld kunnen worden. Deze urenregel zal automatisch worden aangemaakt voor het teamlid als de shift is begonnen. *Zolang de urenregel nog blauw is kun je de shift ook nog aanpassen in de planning.*
* **Oranje - Nog te accorderen:** Na het schrijven van de uren zal de urenregel oranje kleuren. Dit houdt in dat de uren zijn geschreven, maar de uren nog goedgekeurd moeten worden door iemand met de rol **Uren Accorderen**. Ook kun je nu deze persoon niet meer van de planning afhalen. *Zolang de uren nog niet zijn verwerkt zullen deze ook nooit worden meegenomen met het exporteren.*
* **Groen - Verwerkt:** Als de uren zijn goedgekeurd door een teamlid met de rol **Uren Accorderen** zal de urenregel groen worden. Dit betekend dat de uren zijn goedgekeurd en deze mee mogen met de export naar de salarisadministratie. Mocht er een fout zijn gemaakt kun jij natuurlijk wel de uren nog aanpassen.

Daarnaast zijn er nog twee kleuren om een bijzondere actie aan te geven:

* **Rood - Improductief:** Urenregels die worden geboekt onder improductief zijn **Verlof, Ziek & Bijzonder verlof**. *Deze hoef jij alleen te gebruiken als je ook gebruikt maakt van de verlof en/of plus/min uren functionaliteit. Zo zorg jij ervoor dat deze registratie kloppend is.*
* **Wit - Geëxporteerd:** Als de uren zijn geëxporteerd naar één van onze partners zullen de urenregels wit gekleurd worden. Dit gebeurd **alleen** bij het kiezen van een koppeling.



---

## Uren schrijven 

In eitje zijn er twee manieren om uren te schrijven:

* De urenregels worden automatisch aangemaakt voor shifts op de starttijd van de dienst. 
* Via **Uren** kun jij nog handmatig uren toevoegen aan een teamlid door op **Toevoegen** te klikken.

Als de uren vanuit een shift worden aangemaakt zal deze altijd de start- en eindtijd van de shift hanteren. Daarnaast worden de pauze en maaltijdvergoeding ook vanuit de planning meegenomen. Teamleden kunnen vervolgens zowel via de app van eitje als het webplatform hun definitieve tijden aanpassen. 

---

## Uren accorderen

Het accorderen van de gewerkte uren kan alleen gedaan worden door teamleden met de rol **Uren Accorderen**. Teamleden die deze rol bezitten hoeven simpelweg de uren te schrijven om deze goed te keuren. Dit kunnen zij zowel via de app als via het webplatform.  

<video controls
       muted 
       src="/assets/urenSchrijven.mov"
       width="683"
       height="384">
</video>

---

## Improductieve uren

Als een teamlid niet kan werken vanwege vakantie, ziekte of bijzonder verlof kun je dit registreren met de functie **Improductief**. Het schrijven van deze uren hoeft alleen als jij ook de plus/min uren en/of verlof bijhoudt in eitje. Zo zorg jij ervoor dat dit allemaal netjes wordt verwerkt als iemand er om wat voor reden dan ook niet is. 

* **Verlof:** Je kunt verlof opnemen voor teamleden door verlof te schrijven. Dit gebeurd echter vaak automatisch via onze verlof aanvraag optie. Mochten teamleden verlof aanvragen via eitje zullen deze uren automatisch worden geschreven op **Verlof**, hun beschikbaarheid worden aangepast en daarnaast ook nog uit het template worden verwijderd in de desbetreffende periode.
* **Bijzonder verlof:** Dit kun jij toekennen aan teamleden als er bijzondere omstandigheden zijn waarvoor jij hun vrij geeft, maar hun toch wil doorbetalen en deze gemiste uren geen invloed wilt laten hebben op hun saldi. Met het schrijven van bijzonder verlof rekent eitje gewoon alsof het normale uren zijn, maar heb jij voor jezelf een notitie dat er wat bijzonders aan de hand was.
* **Ziek:** In het geval van ziekte van teamleden kun jij hun uren schrijven onder de status **ziek**. Dit zorgt net zoals met bijzonder verlof ervoor dat de gemiste uren geen invloed hebben op het saldi van het teamlid.  

<video controls
       muted 
       src="/assets/improductief.mov"
       width="683"
       height="384">
</video>

---