
# De gewerkte uren bijhouden met eitje

Net zoals alle andere delen van eitje hebben wij geprobeerd de urenregistratie zo simpel mogelijk te houden. Wel is het handig om wat fundamentele zaken te weten over de werking van deze functionaliteit. Je wilt namelijk geen fouten in je registratie. Daarom duiken wij in deze handleiding dieper in op de urenregistratie in eitje.


**Spring naar**
* [De basis](/urenregistratie?id=de-basis)
* [Uren schrijven](/urenregistratie?id=uren-schrijven)
* [Uren accorderen](/urenregistratie?id=uren-accorderen)
* [Week overzicht](/urenregistratie?id=week-overzicht)
* [Verlof uren](/urenregistratie?id=verlof-uren)
* [Improductieve uren](/urenregistratie?id=improductieve-uren)

---

## De basis

De urenregistratie heeft verschillende stappen voor het schrijven en goedkeuren van de uren. Deze weergeven wij in drie verschillende kleuren:

* **Blauw:** dit betekent dat er nog geen uren zijn geschreven voor deze shift, maar dat deze wel ingevuld kunnen worden. Deze urenregel zal automatisch worden aangemaakt voor het teamlid als de shift is begonnen. Zolang de urenregel nog blauw is kun je de shift ook nog aanpassen in de planning.
* **Oranje:** na het schrijven van de uren zal de urenregel oranje kleuren. Dit houdt in dat de uren zijn geschreven, maar de uren nog goedgekeurd moeten worden door iemand met de rol **Uren Accorderen**. Ook kun je nu deze persoon niet meer van de planning afhalen. Zolang de uren nog niet zijn verwerkt zullen deze ook nooit worden meegenomen met het exporteren.
* **Groen:** als de uren zijn goedgekeurd door een teamlid met de rol **Uren Accorderen** zal de urenregel groen worden. Dit betekend dat de uren zijn goedgekeurd en deze mee mogen met de export naar de salarisadministratie. Mocht er een fout zijn gemaakt kun jij natuurlijk wel de uren nog aanpassen.

Daarnaast zijn er nog twee kleuren om een bijzondere actie aan te geven:

* **Paars:** Als er verlof wordt opgenomen kan er afhankelijk van het contracttype ook verlof worden geschreven voor een teamlid. Deze uren zullen in het paars worden weergegeven en zullen dan ook van het verlofsaldo worden ingehouden.
* **Rood :** Urenregels die worden geboekt worden onder improductief vallen onder **Ziek/Bijzonder verlof**. Deze hoef jij alleen te gebruiken als je ook gebruikt maakt van de plus/min functionaliteit zodat er geen minuren worden opgebouwd. 
* **Wit:** Als de uren zijn geëxporteerd naar één van onze partners zullen de urenregels wit gekleurd worden. 



---

## Uren schrijven 

In eitje zijn er twee manieren om uren te schrijven:

* De urenregels worden automatisch aangemaakt voor shifts op de starttijd van de dienst. 
* Via **Uren > Weekoverzicht** kun jij nog handmatig uren toevoegen aan een teamlid door op **Toevoegen** te klikken.

Als de uren vanuit een shift worden aangemaakt zal deze altijd de start- en eindtijd van de shift hanteren. Daarnaast worden de pauze en maaltijdvergoeding ook vanuit de planning meegenomen. Teamleden kunnen vervolgens zowel via de app van eitje als het webplatform hun definitieve tijden aanpassen. 

---

## Uren accorderen

Het accorderen van de gewerkte uren kan alleen gedaan worden door teamleden met de rol **Uren Accorderen**. Teamleden die deze rol bezitten hoeven simpelweg de uren te controleren en deze goed te keuren. Dit kunnen zij zowel via de app als via het webplatform. In dit filmpje kijken wij naar de mogelijkheid om meerdere uren met één druk op de knop goed te keuren. 

<video controls
       muted 
       src="/assets/snelAccorderenV2.mov"
       width="683"
       height="384">
</video>

---

## Week overzicht

Ook in het week overzicht kun je uren accorderen. Dit doe je door op een shift te klikken en vervolgens op goedkeuren te klikken. Ook zie je hier precies wie wat heeft veranderd aan de uren. 

<video controls
       muted 
       src="/assets/weekOverzichtV2.mov"
       width="683"
       height="384">
</video>

---

## Verlof uren

All urenregels met type: **Verlof** zijn paars van kleur en worden ook ingehouden van het verlofsaldo. Wij adviseren je ook om de [volgende](/verlof) verlof registratie handleiding door te nemen. 

---

## Improductieve uren

Als een teamlid niet kan werken vanwege vakantie, ziekte of bijzonder verlof kun je dit registreren met de functie **Improductief**. 

> Het schrijven van deze uren hoeft alleen als jij ook de plus/min uren bijhoudt in eitje. Zo zorg jij ervoor dat dit allemaal netjes wordt verwerkt als iemand er om wat voor reden dan ook niet is. 

* **Bijzonder verlof:** dit kun jij toekennen aan teamleden als er bijzondere omstandigheden zijn waarvoor jij hun vrij geeft, maar hun toch wil doorbetalen en deze gemiste uren geen invloed wilt laten hebben op hun saldi. Met het schrijven van bijzonder verlof rekent eitje gewoon alsof het normale uren zijn, maar heb jij voor jezelf een notitie dat er wat bijzonders aan de hand was.
* **Ziek:** in het geval van ziekte van teamleden kun jij hun uren schrijven onder de status **ziek**. Dit zorgt net zoals met bijzonder verlof ervoor dat de gemiste uren geen invloed hebben op het saldi van het teamlid.  

<video controls
       muted 
       src="/assets/improductief.mov"
       width="683"
       height="384">
</video>

---