# eitje update haar webversie

Na twee jaar met veel plezier werken aan het opzetten van de meest gemakkelijke planningstool, liepen wij tegen onze eigen grenzen aan. Er moest wat veranderen aan de opbouw om de groei en functionaliteiten waar wij van dromen waar te maken. Daarom hebben wij hard gewerkt aan het realiseren van eitje V2. Een compleet nieuwe web-versie, waar wij weer een tijdje mee vooruit kunnen. 


---

## Wat kan ik verwachten?

Wat goed is hoef je niet aan te passen, je hoeft dus niet bang te zijn dat je eitje weer helemaal opnieuw moet leren gebruiken. Er is namelijk veel hetzelfde gebleven aan de basis. Wel hebben wij een aantal dingen aangepast die in onze optiek beter konden:

* **Het design is flink onder handen genomen**: grotere knoppen en een rustigere uitstraling.
* **In het Engels te gebruiken**: ook voor internationale teamleden is de webversie nu gemakkelijk te gebruiken.
* **Sneller accorderen** Niet meer één voor één je shifts goedkeuren, maar in een uniek overzicht met één druk op de knop alles goedkeuren (zie video hierbeneden).
* **Je persoonlijke instellingen beheren** Je kunt nu ook via de computer je foto/informatie wijzigen en je agenda. synchroniseren.
* **Verlof weergeven in beschikbaarheid** Verlof is nu ook in te zien in het beschikbaarheidsoverzicht.
* **Conflicten weergeven in planning** Als je iemand hebt ingepland die eigenlijk niet beschikbaar is zal de shift rood gekleurd worden in de planning. 
* **Status Betaald toegevoegd**: Shifts van ZZP-ers kun je nu markeren als betaald. Zo maak je nooit meer missers bij het controleren van de facturen.



## Sneak Preview

Kun jij net als wij niet wachten tot dit allemaal echt te gebruiken is? Bekijk hier dan alvast een voorproefje van onze nieuwe functie **Accorderen**. Hiermee kun jij vliegensvlug alle geselecteerde uren aanpassen en accorderen. 

<video controls
       muted 
       src="/assets/v2.mov"
       width="683"
       height="384">
</video>


---


## Wanneer kan ik dit gebruiken?

De komende weken zullen wij zelf nog veel testen om er zeker van te zijn dat alles naar behoren werkt. Daarna zullen wij dit gefaseerd uitbrengen. Dit betekend dat je als gebruiker de kans krijgt om van zowel de oude versie als de nieuwe versie gebruik te maken. Mocht er dus toch onverhoopt iets niet werken, kun je altijd terug naar de oude versie schakelen om de actie alsnog uit te voeren. 

Mocht er iets misgaan, dan horen wij dit natuurlijk graag! Dat kan zoals je gewend bent via de gebruikelijke kanalen.